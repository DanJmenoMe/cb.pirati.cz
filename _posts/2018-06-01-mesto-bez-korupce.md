---
layout: blog
published: true
category: blog
title: Město bez korupce
date: '2018-06-01 08:40pm'
author: Lukáš Mareš
image: /static/media/handcuffs-2070580_640.jpg
description: >-
  Na první pohled se to zdát nemusí, ale i České Budějovice přetékají korupcí a
  klientelismem. 
tags: ' '
---
![korupce](/static/media/handcuffs-2070580_640.jpg)

_Na první pohled se to zdát nemusí, ale **i České Budějovice přetékají korupcí a klientelismem**. Historicky byly rozparcelovány mezi několik zájmových skupin. Jedna z nejvýznamnějších je tvořená lidmi kolem Ateliéru 8000. Další jsou spojené se zavedenými politickými stranami – osa ODS Budějovice-Hluboká, ČSSD a její letiště, ANO, KDU-ČSL. Tito lidé se přisáli na veřejné peníze města. Ovlivňují veřejné zakázky, uzavírání pro město nevýhodné a nevypověditelné smlouvy, účelově mění územní plán. Velké investice nedělají pro občany, ale pro sebe._

* Myslíte, že je správné, aby město pronajímalo pozemky pod bytovým komplexem U lučního jezu developerovi na 50 let za 1 korunu a s předkupním právem?  
* Myslíte, že Ateliér 8000 vyhrává architektonické soutěže tak často, protože je nejlepší?
* Myslíte, že po úmrtí člena dozorčí rady teplárny je nejlepší kandidát na uvolněné místo jeho 21 letý vnuk, který je zároveň synem radního města?
* Myslíte, že je správné, aby se o zakázkách za 400 milionů rozhodovalo za zavřenými dveřmi?
* Myslíte, že je správné, aby město platilo 22 % z celkové ceny zakázky za vícepráce a vedoucí příslušného odboru zůstal na svém místě?
* Myslíte, že je správné bourat funkční sportovní halu a místo ní stavět za 400 milionů jinou bez soutěže? Jen si zkuste představit, co by se dalo za takové peníze vybudovat.

Piráti jsou politická strana rostoucí odspodu.  **Nemáme tajné sponzory nebo postranní zájmy.  **Naším cílem je dělat politiku otevřeně, s lidmi a pro lidi. Veřejnost má za svoje peníze právo vidět politikům až do kuchyně. V Praze se nám podařilo odhalit pochybné pronajímání městských bytů, bojujeme za zpřístupnění smluv ČEZu, vyšetřování korupčních kauz apod. Nastal čas otevřít okna i v Českých Budějovicích.

**Naše konkrétní návrhy:**

* Výběrová řízení a architektonické soutěže budou probíhat otevřeně a nebudou ušitá na míru vybranému subjektu.
* **Zrevidujeme uzavřené smlouvy** a těch nevýhodných se zbavíme.
* Uspořádáme otevřená výběrová řízení na **klíčové městské úředníky**.
* Zbavíme představenstva městských společností politických **trafikantů**.
* **Zpřístupníme jednání rady**, výborů a komisí, umožní-li to zákon. 



 **Pusťte nás na ně i v Budějovicích! 
**
