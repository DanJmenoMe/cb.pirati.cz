---
layout: blog
published: true
category: blog
title: Piráti mají návrh skutečné pomoci budějovickým podnikatelům
date: '2020-05-11 06:46am'
author: Bc. Jan Hošek
image: /static/media/podnikateleprior.jpg
description: >
  Vládní opatření proti šíření koronaviru tvrdě dopadají na českou ekonomiku,
  přičemž jednou z nejohroženějších skupin jsou drobní podnikatelé. Drtivá
  většina krajských měst napříč republikou s nějakou formou podpory pro ně
  přišla, České Budějovice se k tomu zatím neodhodlaly. To chceme naším návrhem
  skutečné pomoci změnit.
tags: piráti pomoc podnikatelům koronavirus covid-19
---
**Vládní opatření proti šíření koronaviru tvrdě dopadají na českou ekonomiku, přičemž jednou z nejohroženějších skupin jsou drobní podnikatelé. Drtivá většina krajských měst napříč republikou s nějakou formou podpory pro ně přišla, České Budějovice se k tomu zatím neodhodlaly. To chceme naším návrhem skutečné pomoci změnit.**

Při průzkumu jednotlivých krajských měst se ukázalo, že nejlépe jsou na tom v Ostravě,  kde podobná opatření úspěšně zavedli už před několika týdny. Podle modelu, který vytvořil náš odborný tým, by podobný balík stál město České Budějovice zhruba 60 milionů korun. To je méně než 2,33 % předkrizového rozpočtu města. 

MUDr. Lukáš Mareš, předseda zastupitelského klubu Pirátů, k tomu říká: „_Drobní podnikatelé, jsou tou pověstnou solí našeho města. Dlouhodobě formují jeho podobu a ovlivňují život nás všech. Platí zde daně a teď je příležitost, aby jim město něco z nich vrátilo. To, po čem všichni volají, je dostat mezi ně likviditu. S tím souhlasíme, a proto přicházíme s naším balíkem mimořádných opatření – skutečnou pomocí budějovickým podnikatelům. Po rychlém ekonomickém propadu se očekává rychlý růst a bylo by chybou nechat je v současné situaci padnout až na dno. Město je na tom ekonomicky dlouhodobě velmi dobře, navíc má dostatek  volných prostředků v rezervních fondech, které byly připravené na dnes už definitivně zastavenou výstavbu nové sportovní haly. Pojďme tyto peníze vzít a využít tam, kde přinesou efekt pro všechny, kdo v našem městě skutečně budují něco smysluplného a nestaví jen vzdušné zámky. S naším návrhem půjdeme za všemi stranami napříč zastupitelstvem. Jsme případně připraveni podpořit i pomoc ambicióznější, záleží na politické dohodě._”

[Návrh pomoci budějovickým podnikatelům](https://cb.pirati.cz/static/doc/pomoc-budejovickym-podnikatelum-pirati.pdf)
