---
layout: blog
published: true
category: blog
title: Zpráva z květnových komisí města
date: '2020-06-17 06:00am'
author: Pavel Šramhauser
image: /static/media/modrejmost.jpg
description: >-
  Přinášíme vám informace z komisí města, které zasedly v květnu k projednávání
  svých programů. Většina komisí se z důvodu koronavirových opatření nesešla a
  plánuje běžný provoz až v průběhu května. Přesto vám přinášíme alespoň krátké
  zpravodajství z komise sportovní a pro cestovní ruch.
tags: '  '
---
Přinášíme vám informace z komisí města, které zasedly v květnu k projednávání svých programů. Většina komisí se z důvodu koronavirových opatření nesešla a plánuje běžný provoz až v průběhu června. Přesto vám přinášíme alespoň krátké zpravodajství z komise sportovní, pro životní prostředí a cestovní ruch.

## SPORTOVNÍ KOMISE

Komise se sešla 26. května a na programu byl již skoro tradiční bod - byla projednána jedna z dalších žádostí HC LVI 2009 z.s. o příspěvek na profesionálního trenéra ve výši 300 000 Kč (samozřejmě opět mimo klasickou žádost v rámci některého dotačního titulu na sport). Sportovní komise této žádosti nedoporučila vyhovět. Dále zde byl bod Různé, kde se například řešil OP č. 2 "Příspěvek na činnost mládežnických preferovaných klubů", kdy zde padl návrh tento program pro příští rok použít jako rezervu pro kluby nejvíce postižené krizí vzniklou přijatými opatřeními proti šíření koronaviru. 

"_Za mě jako člena sportovní komise se mi tento nápad velmi líbí a to i v souvislosti s tím, že většina klubů, které v rámci tohoto dotačního programu žádají, jsou již financování jiným způsobem - například v rámci samostatného memoranda. Dále jsem se v bodu různé dotazoval na realizaci naplánovaných akčních plánů v rámci Plánu rozvoje sportu nicméně na tento dotaz jsem nedostal odpověď - přislíbeno, že bude zodpovězeno na další SK._", informuje **Pavel Šramhauser**. Celý zápis ze zasedání [zde](https://www.c-budejovice.cz/sites/default/files/obsah/Odbory/zapis_sk_2020_26-05.pdf).

## CESTOVNÍ RUCH

V polovině května proběhla komise pro cestovní ruch a řešila především aktuální krizovovou situaci v cestovním ruchu vzniklou pandemií Covid-19. Pozváni byli zástupci Destinační agentury Budějovicko a JCCR, aby představili plány na podporu cestovního ruchu. Hlavní podporou pro cestovní ruch má být přilákání tuzemských turistů do města i do kraje pomocí projektu [leto.jiznicechy.cz](https://leto.jiznicechy.cz/), kde budou moci návštěvníci získat slevy nejen na ubytování, ale i na různé akce a aktivity. Záměrem je udržet turisty v kraji po co nejdelší dobu a proto jsou dotovány pouze vícedenní pobyty. "_Obecně panuje optimismus v tom, že letní sezóna skončí nakonec pro cestovní ruch dobře, ale velké obavy vyvolává zimní sezóna, kde bude pravděpodobný úbytek zahraničních návštěvníků velkým problémem._", shrnuje **Jaroslav Hansal**.

## ŽIVOTNÍ PROSTŘEDÍ

V úvodní části zasedání komise byl představen projekt na revitalizaci Vávrovských rybníků, které jsou součástí celku Vrbenské rybníky. Koncepce předpokládá rozdělení ploch na 3 zóny s různým využitím a přístupností po nově zbudovaných stezkách, a to jak zpevněných cestách k obsluze rybníků, tak nezpevněných pěšinách. Celý projekt by byl realizován krajem, kterému by město dalo své pozemky do výpůjčky. Počítá se i s informačním centrem na okraji oblasti a pozorovatelnami ptactva. Je zde zahrnut i managment ploch jako jsou například luční plochy, kde bude nutné odstranit některé náletové dřeviny. Bude zde však dbáno na zachování starých stromů. Proběhla by i revitalizace rybníků a vznik nových mokřadů. Celý projekt má zpřístupnit oblast návštěvníkům a zároveň některé z vzácných biotopů přirozeně oddělit tak, aby nedocházelo k jejich narušování. 

"_Bylo nám představeno také možné rozšíření parku 4D a jeho napojení lávkou na v budoucnu revitalizované Vávrovské rybníky. Probrali jsme také, jak postupuje řízení o záměru na výstavbu Kauflandě, na který jsme vás již upozorňovali _[_zde_](https://www.facebook.com/PiratiCB/photos/a.209563762877867/794757511025153/?type=3)_._", dodává **Lucie Korytářová**.

Dalším z témat byl možný projekt na výzkum budov města v souvislosti s úhynem ptáků po nárazech do prosklených ploch. Zde jsem sdílela své zkušenosti s touto problematikou, s níž jsme se potýkali při mé práci v zoo. Velké prosklené plochy výběhů jsou opravdu pastí pro mnoho ptáků, stejně jako skleněné plochy městských budov. Projekt by mohl být rozčleněn na více fází spolu s návrhem možných opatření omezující počty mrtvých ptáků. Úbytek ptactva je kombinací mnoha faktorů. Redukce rizika střetů ptáků se sklem je jedna z možností jak tento trend zpomalit. 

Dalšími tématy byl managment sekání trávy ( sledujte snahy naše a dalších dobrovolníků na <https://www.facebook.com/chcememotyly/>) a také problematika velkého zasíťování některých pozemků nejen optickým kabely, které následné ztěžuje či zcela znemožňuje výsadby zeleně.
