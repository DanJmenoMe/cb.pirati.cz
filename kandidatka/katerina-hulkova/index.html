---
title: Českobudějovické Pirátské Centrum
layout: default
section: kandidátka Kateřina Hůlková
description: Kandidátka
keywords: kandidátka, lidé, kandidátní listina, Piráti České Budějovice, Kateřina Hůlková
splash: /static/banner.jpg
---

{% include top_menu.html %}

<div class="row">
    <section id="givemoney">
      <h1>Kateřina Hůlková</h1>
      <h3>Kandidátka Pirátů pro podzimní volby  2018 v Českých Budějovicích</h3>
    </section>
<br><br>
    <section id="materials">
      <img src="https://cb.pirati.cz/static/katerina_hulkova.jpg" alt="Zuzana Kudláčková" width="200" height="300" align="left"  style="margin-right: 20px; border: 2px solid gray;">
      <p><strong>Kateřina</strong> Hůlková je od roku 2018 koordinátorkou Pirátské strany pro Jihočeský kraj. Narodila se v Českých Budějovicích, většinu dětství strávila v Ševětíně.<br><br>
V Budějovicích vystudovala Biskupské gymnázium a později na Jihočeské univerzitě obor Anglický a francouzský jazyk pro administrativu Evropské unie. Další léta prožila v Praze jako studentka žurnalistiky na Univerzitě Karlově. V té době začala pracovat pro Lidové noviny jako redaktorka zahraničního oddělení. Po třech letech v Lidovkách odešla zpět do Budějovic, aby jako editorka posílila tým jihočeské redakce Mladé fronty Dnes. V roce 2009 ji oslovila společnost Mladá fronta a.s., aby pro ni v jižních Čechách nastartovala a další tři roky vedla projekt zpravodajského týdeníku Sedmička. Kateřina sestavila dvacetičlenný tým redaktorů, editorů a fotografů, kteří ve čtyřech jihočeských redakcích po tři roky tvořili kvalitní regionální zpravodajství.<br><br>
Rok 2009 byl v mnoha ohledech přelomový. Vedle nové výzvy v podobě manažerské pozice přišla v tomtéž roce svatba, první miminko i promoce. Během dalších osmi let přibyli k prvnímu synovi další dva a nakonec i dcera. Kateřina se ale toto období rozhodla nestrávit jen mezi sporákem, plenkami a lahvemi s mlékem. Bez delší rodičovské pauzy sbírala další zkušenosti v médiích, například jako editorka týdeníku Euro nebo zástupkyně šéfredaktora magazínu Barbar!. Také v Budějovicích založila vlastní soukromou školku a jesle Anglická zahrada. Děti jsou tam vychovávány montessori metodou a denně je učí rodilý mluvčí angličtině. Motivací k založení školky byla touha vytvořit podnětné prostředí pro malé syny a také možnost pomoci dalším rodičům dětí k brzkému a nestresujícímu návratu k jejich profesi.
<br><br>
Díky velké rodině Kateřina na nějakou dobu zapomněla, co je to “volný čas” a sní o tom, že se jednou vrátí ke svým koníčkům jako je hra na klavír, literatura, cyklistika nebo in-line bruslení.</p>
     <br>
     <p><strong>Proč kandiduji za Piráty:</strong> <i>Budějovice jsou moje srdcovka, přestože jsem původem holka z vesnice. Je tu krásně a při návratu vždycky vyhlížím Černou věž. Chtěla bych přispět k tomu, aby se tu žilo ještě lépe, aby město bylo přívětivější pro rodiny s dětmi i pro starší generaci, ale také pro všechny návštěvníky. Proto, aby se sem rádi vraceli.<br><br>
Přeju si, aby se za zábavou, poznáním nebo zelení nemuselo vyjíždět daleko za hranice města. Aby se město ještě předtím, než se promění ve SMART, stalo KIND. Jednoduše přátelským. K obyvatelům, kteří plní jeho ulice životem a smíchem. K živnostníkům i větším podnikatelům, díky nimž se rozvíjí a kvete.<br><br>
Sním o městě, kde vás nebude neustále honit strážník s botičkou nasazenou na vašem autě dřív, než jste stihli dojít k parkovacímu automatu a zpět. O městě, kde dopravu nebude ovládat úředník, který polovině města znemožňuje stavbu podkrovních bytů ve vlastním domě požadavkem na parkovací místa na vlastním pozemku. O městě, kde řemeslníci, kteří vám přijedou položit podlahu, spravit odpad nebo namontovat skříň, mají výjimky a nemusí řešit modré zóny nebo placené parkování. A také o tom, že se do školek a škol zřizovaných městem děti těší. Protože pro ně vzdělání zůstane spojené se zvídavostí a radostí déle, než jen v první třídě.<br><br>
Přeju si také, aby se lidé na cestu na úřad nepřipravovali jako k boji se sedmihlavým drakem, ale co nejvíc toho vyřídili on-line. A ti, co si to nepřejí nebo to nezvládnou, aby v úředníkovi našli vstřícného partnera, ke kterému se objednají na určitý čas a který s úsměvem poradí a pomůže. A navíc, že se úřady stanou přátelskými k rodičům - že ti tu najdou stejné zázemí jako v moderních obchodních centrech. Přebalovací pulty, kojící místnosti, hlídací koutky k dispozici po dobu nutnou k vyřízení agendy.<br><br>
Sním o tom, že vedení města bude s obyvateli partnersky diskutovat o chytrých a přátelských řešeních jejich životních situací. Že třeba časem před školami a školkami vzniknou zastavovací místa typu kiss-and-go, aby rodiče nemuseli porušovat každé ráno předspisy stáním na chodníku, když svého maličkého odvádí do školky.<br><br>
Sním o tom, že začátek vyučování na (alespoň polovině) základních škol posuneme na půl devátou nebo na devátou a městu se uleví od ranních dopravních kolapsů. A také o tom, že město jako zřizovatel podpoří ředitele školek a škol a také pedagogy, kterým svěřujeme své děti, v jejich vzdělávání a profesním růstu. Hlavně proto, abychom naše děti vysvobodili ze zatuchlého českého školství v němž ztrácí přirozené nadšení a nesnáší matematiku už od druhé třídy.<br><br>
Původní profesí jsem novinářka a tak vím, jak důležité jsou pro kladné změny ve společnosti informace, osvěta, vzdělání.<br><br>
Vzdělávání pedagogů by mělo přinést do tříd čerstvý vítr inspirace moderních metod: přirozeného učení, učení pro radost a použitelného pro praktický život, zahrnující i rozvoj kritického myšlení. Mělo by také rozhýbat zlenivělé děti (nejdřív ale učitele), aby (ty děti) neměly křivá záda a ploché nohy. A vytáhnout je z lavic co nejčastěji ven. Aby ty menší mohly skákat v kalužích nebo lézt na stromy. Aby se ty větší o historii či architektuře učily v ulicích rodného města častěji než před zelenou tabulí.<br><br>
A kde na ty sny vzít?<br><br>
Mnoho z nich nezávisí na financích, ale hlavně na odvaze, na nových vizích, na změně myšlení, na inspiraci a impulzech, které přinášejí společnosti skuteční lídři.<br><br>
Na ty nákladnější “sny” lze často využít evropské granty. Ty pro mě nejsou sprostým slovem, protože sama s nimi mám veskrze pozitivní nejen akademickou, ale i profesionální a praktickou zkušenost. Stejně tak jako s výchovou a vzděláváním dětí díky založení vlastních montessori jeslí a školky.<br><br>
Právě v dětech totiž leží klíč k tomu, v jakém městě, v jakém státě se bude odvíjet budoucnost nás všech.</i></p>
    </section>
    <img src="https://cb.pirati.cz/static/katerina_hulkova_podpis.jpg" alt="Kateřina Hůlková podpis" width="250" height="154" align="right"  style="margin-right: 10px;">
<br><br><hr>
      <strong>Datum narození:</strong> 13. listopadu 1983<br><hr>
      <strong>Rodinný stav:</strong> vdaná, dvě děti<br><hr>
      <strong>Vzdělání:</strong> SPgš Prachatice<br><hr>
      <strong>Zaměstnání:</strong> Dobrovolnice<br><hr>
      <strong>Koníčky:</strong> Diskuze, turistika, pečení cukroví, zpěv<br><hr>
      <strong>Kontakt:</strong> <a href=mailto:katka.hulkova@pirati.cz>katka.hulkova@pirati.cz</a><br><hr>
    
    <ul>
        <li><strong>15.5.2018</strong> <a href=https://cb.pirati.cz/volby/ target="_blank">Volební program pro komunální volby 2018</a></li>
    </ul>    
    <hr>
    <img src="https://cb.pirati.cz/static/katerina_hulkova_galerie.jpg" alt="Kateřina Hůlková galerie" width="1170" height="64" align="right"  style="margin-right: 10px;">
    <hr>
    <a href=https://cb.pirati.cz/kandidatka/><h3><u><< ZPÁTKY NA KANDIDÁTKU</u></h3></a>
    <br>
</div>
