---
title: Komunální volby 2018
layout: default
section: blog
published: true
style: portrets
description: 'Kompletní informace o kampani do komunálních voleb 2018 v Českých Budějovicích'
keywords: volby, komunální, České Budějovice
---

{% include top_menu.html %}

<div class="row">
<section id="akce" class="mt-3">
    
    <h1>VOLEBNÍ PROGRAM PRO KOMUNÁLNÍ VOLBY 2018 - ČESKÉ BUDĚJOVICE</h1>
    <br><br>
    <h2>SPOLEČNĚ OTEVŘEME MĚSTO</h2>
    <hr>
    <p><br><strong>Veřejný zájem musí převládnout nad korupčními praktikami a klientelismem.</strong> Na ztracenou důvěru v politiku nabízíme lék: <strong>Průhledné hospodaření, rozhodování s účastí občanů a jasné závazky</strong>. Rozumíme novým technologiím. A dokážeme je využít k usnadnění života, <strong>ke komunikaci s úřady z domova a k věrohodnější demokratické správě města</strong>.</p>
   
    <br><br>  

    <h3>I Ty rozhoduješ!</h3>
    <ul>
        <li><a href="https://cb.pirati.cz/blog/2018/06/07/participativni-rozpocet-konec-nadavani-u-piva/"><strong>Prosadíme participativní rozpočet</strong></a>, díky kterému občané rozhodují o využití určené části rozpočtu města přímo. Mohou tak menšími projekty aktivně přispět ke zlepšení míst, která politici přehlíželi.</li>
        <li><strong>Místní referenda</strong> z iniciativy města i občanů k zásadním rozhodnutím o investicích nebo budoucnosti města. Budou vyhlašována souběžně s volbami, město bude o referendu aktivně a vyváženě informovat.</li>
        <li><strong>Fórum občanů</strong> jako poradní hlas. Chceme posílit kontakt mezi správou města a občany. K tomu budou sloužit <strong>osobní setkání a internetová platforma</strong>.</li>
    </ul>
    <br><br>
    <h3>Budějovice bez korupce</h3>
    <ul>
        <li><strong>Konec trafik a feudálních praktik.</strong> Transparentní nominace do orgánů městských firem.</li>
        <li><strong>Úřad bez korupce, férové podmínky namísto klientelismu.</strong> Důsledný postup proti nepoctivým úředníkům, v oprávněných případech vyhazov. Nezalekneme se ani tajemníka.</li>
        <li><strong>Kompetentní úředníci vítáni.</strong> Důstojné osobní ohodnocení pracovitých úředníků, důraz na odbornost a vzdělávání. Úřad musí vyjít vstříc všem, kteří jsou ochotní se učit nové věci.</li>
    </ul>
    <br><br>
    <h3>Příkladem v transparenci</h3>
    <ul>
        <li><strong>Naučíme město informovat občany</strong> a od počátku veřejně projednávat všechny důležité projekty a stavby. Zlepšíme systém zasílání aktualit občanům.</li>
        <li><strong>Otevřená jednání rady a komisí</strong>: jmenovitá hlasování Rady, jednání přístupná zástupcům opozice a umožní-li to zákon, i veřejnosti.</li>
        <li><strong>Skutečně transparentní rozpočet</strong> – rozklikávací online rozpočet propojený s fakturami, výběrovými řízeními atp., který zvládne pohodlně ovládat i laik.</li>
        <li>Podpoříme vznik <strong>komunitního nebo veřejnoprávního webu a tištěných radničních novin</strong>, s nezávislou redakcí, informující o činnosti města, otevřený názorům občanů a opozice.</li>
        <li><strong>Městské firmy</strong> stejně <strong>transparentní</strong> jako město samo. Transparentní příprava dotačních programů i udělování dotací.</li>
    </ul>
    <br><br>
    <h3>Chytré město</h3>
    <ul>
        <li><strong>Smart city</strong> znamená promyšlený koncept využívání technologií, ze kterého profituje město, podnikatelé i obyvatelé. Nedovolíme, aby se stal záminkou pro nesmyslné vyhazování peněz za předražené digitální hračky, jako například “chytré lavičky”.</li>
        <li><strong>Digitální identita občana</strong>, která usnadní <strong>komunikaci s úřady z domova</strong> i zapojení do rozhodování o městě.</li>
        <li><strong>Otevřená data</strong>, která umožní např. tvorbu užitečných aplikací (vytíženost přepážek a úředníků, statistické údaje a jejich porovnání s ostatními městy, online stav dopravy, ...).</li>
        <li><strong>IT konzultant pro občany</strong>, který lidem poradí například při komunikaci s úřadem. Město může využít už existujících neziskových služeb.</li>
        <li><strong>Postupný přechod na svobodný (open source) software</strong> – ve spolupráci s “Otevřenými městy” a tak, aby na něm město dlouhodobě ušetřilo.</li>
    </ul>
    <br><br>

<h2>MĚSTO PRO ŽIVOT</h2>
    <hr>
    <br><br>   
    <p><strong>Město je živý organismus. Každé větší rozhodnutí zasáhne několik generací.</strong> I ta malá ovlivňují každodenní chod města a musí na sebe logicky navazovat. <strong>Je důležité rozhodovat promyšleně a s dlouhodobou vizí.</strong> Chceme, aby Budějovice byly ještě lepším místem k životu. Příkladem jiným městům. Napravíme zanedbávání okrajových částí a nedostatečnou spolupráci s okolními obcemi. Ochráníme přírodu ve městě. <strong>Posuneme Budějovice dopředu.</strong></p>
    <br><br><h3>Více samosprávy, lepší plánování</h3>
    <ul>
        <li><strong>Samosprávné městské části namísto centralizovaného řízení.</strong> Zřídíme místní zastupitelstva “bez tajemníka”, která budou rozhodovat o lokálních problémech. Nebudou mít vlastní úřad, administrativu bude nadále řešit magistrát. Malým čtvrtím umožníme vznik tzv. osadního výboru.</li>
        <li><strong>Velké Budějovice – rozšíření Budějovic o okolní obce.</strong> Jsme krajské město s nejmenší rozlohou v republice. To omezuje udržitelný rozvoj města i celé aglomerace. Připojené obce si budou moci ponechat místní zastupitelstvo a větší část ze zvýšených příjmů dle rozpočtového určení daní.</li>
        <li><strong>Městský architekt na plný úvazek. Otevřená příprava územního plánu. Koncepční plánování.</strong> Nestačí vytvářet drahé dokumenty – připravené plány se musí dodržovat.</li>
    </ul>
    <br><br><h3>Zelené a čisté město</h3>
    <ul>
        <li><strong>Ochrana a rozvoj rekreačních území, z nichž nejcennější je Stromovka.</strong> Zabráníme její fragmentaci. Obnovíme funkci Bagru jako koupaliště. Zlepšíme vybavenost (znovuotevření občerstvení, lavičky, naučná stezka o historii města) a propojení s okolními sportovišti.</li>
        <li><strong>Dalším pokladem jsou vodní toky a jejich okolí,</strong> považujeme za stěžejní <strong>zatraktivnění a zpřístupnění i dalších břehů</strong> Malše, Vltavy i např. Dobrovodské a Mlýnské stoky. Dohlédneme na <strong>revitalizaci Háječku</strong> a opravu zanedbaného altánku. Budeme dbát o Sokolský ostrov a další parky. <strong>Nedovolíme zničení území u Malého jezu.</strong></li>
        <li><strong>Výrazné zlepšení čistoty ulic a veřejných prostranství</strong> ve městě. Na hojně navštěvovaných místech koše na tříděný odpad. Systematická podpora třídění odpadu.</li>
        <li><strong>Kvalitní odborná péče o zeleň</strong>, levná opatření pro přírodu ve městě (např. ohleduplné sečení, “motýlí louky”).</li>
        <li><strong>A navíc:</strong> Lepší zázemí pro obyvatele i návštěvníky města (WC, umývárny, půjčovny kol, informační tabule). Modernější osvětlení – úspornější a šetrnější k přírodě a spánku.</li>
    </ul>
    <br><br><h3>Město, které nenudí a žije</h3>
    <ul>
        <li><strong>Otevřené architektonické soutěže</strong> se musí stát standardem při každé velké investici do veřejného prostoru a vybavenosti.</li>
        <li><strong>Ozelenění náměstí Přemysla Otakara II.</strong> – nejprve na zkoušku v květináčích. Osvědčí-li se, pak natrvalo. <strong>Rozvoj Senovážného a Mariánského náměstí</strong> s ohledem na dosluhující zákryt Mlýnské stoky, respektive možnou stavbu nové budovy Jihočeského divadla.</li>
        <li><strong>Oživení přirozených místních center.</strong> Například náprava neutěšeného stavu <strong>náměstí v Suchém Vrbném</strong> (a bývalého kina). Budeme usilovat i o oživení oblasti v ose E. Rošického – od parku 4 Dvory po revitalizované Výstaviště. <strong>Kulturní život patří na oba břehy Vltavy!</strong></li>
        <li><strong>Rekonstrukce Slavie v režii města. Připravíme rekonstrukci KD Vltava</strong> tak, aby vyhovovala současným potřebám a nárokům (např. akustickým) – do té doby žádné velké investice!</li>
        <li><strong>Odmítáme bourání sportovní haly.</strong> Po řádné soutěži můžeme podpořit výstavbu druhé haly.</li>
        <li><strong>Transparentní záměr podpory sportů</strong> na amatérské nebo profesionální úrovni. Sladěný s dalšími městy dle jejich úspěchů (např. písecká házená, ledenický baseball, ...).</li>
        <li><strong>Evidence veřejných sportovišť</strong>, jejich efektivní využívání a veřejná přístupnost.</li>
    </ul>
    <br><br>

<h2>BUDĚJOVICE PRO VŠECHNY GENERACE</h2>
    <hr>
    <br><br>   
    <p>Moderní civilizovaná společnost stojí na <strong>kvalitních veřejných službách</strong>. Bez nich nemohou Budějovice <strong>udržitelně prosperovat, být soudržné, nazývat se vyspělým městem</strong>. V řadě oblastí doplácíme na <strong>zanedbání v předchozích dekádách. Je čas to napravit.</strong> Přitom musíme dlouhodobě hospodařit s vyrovnaným rozpočtem. Bez plýtvání, proti privatizaci zisků a socializaci nákladů!</p>
    <br><br>
    <h3>Město, odkud mladí neutíkají</h3>
    <ul>
        <li><strong>Vždy dostatek míst ve školkách.</strong> Školky nesmí být přeplněné. Připravíme je na přijímání dvouletých dětí.  Díky tomu nová místa zajistíme rychleji a levněji.</li>
        <li><strong>Kvalitní vzdělání a konec nesmyslné spádovosti základních škol.</strong> Budeme s řediteli pracovat na zlepšení kvality, zejména na školách s horší pověstí. Nabídneme třídy s prvky alternativní výuky. Přijímací řízení se přiblíží tomu do MŠ.</li>
        <li><strong>Spolupráce s Jihočeskou univerzitou a vysokými školami. Podpora vědců, technologických inovací a start-upů.</strong></li>
        <li><strong>Dostupné sportovní vyžití a vstřícnost k nezávislé kultuře:</strong> studentské festivaly, hudební kluby, ochotnická divadla, ...</li>
        <li><strong>Obnovíme Studentský parlament.</strong> Zřídíme pro něj internetové stránky a diskusní fórum, umožníme hlasování on-line. Nepřítomní členové budou zastupitelní náhradníky.</li>
     </ul>
    <br><br><h3>Důstojné stáří</h3>
    <ul>
        <li><strong>Celoživotní vzdělávání</strong> ve spolupráci s neziskovými organizacemi i školami. Zkušenosti seniorů nepatří do starého železa, nově nabyté znalosti mohou uplatnit nejen v práci.</li>
        <li><strong>Mezigenerační komunitní centrum</strong>, kde se budou setkávat aktivity mládeže i seniorů.</li>
        <li><strong>Podpora aktivního stáří</strong> je přínosem pro kvalitu života, ale i zdraví (a tedy státní rozpočet). Dotační programy musí počítat i s podporou volnočasových aktivit občanů nad 65 let.</li>
        <li><strong>Hospicová péče a rozšíření kapacity domovů pro seniory.</strong> Vedle zajištění dostatku míst chceme zejména podporovat terénní péči a péči v rodinách.</li>
    </ul>
    <br><br><h3>Doprava s rozmyslem</h3>
    <ul>
        <li>Město si zaslouží <strong>moderní koncepci rozvoje dopravy</strong>. Do její přípravy od začátku zapojíme veřejnost i odborníky. Cílem je plán v základních obrysech podporovaný a dodržovaný stranami napříč spektrem i místními obyvateli.</li>
        <li><strong>Podporujeme dokončení dálničního obchvatu a dostavbu důležitých komunikací.</strong> Zaměříme se i na drobná opatření, která mohou zvýšit kapacitu křižovatek.</li>
        <li><strong>Rozvoj cyklostezek, cyklopruhů, pohodlná a bezpečná cyklistika.</strong> Urychleně realizujeme plán rozvoje cyklistické dopravy (cyklogenerel) pro každodenní dopravu uvnitř města. </li>
        <li><strong>MHD jako páteř dopravy.</strong> Hromadná doprava musí být pohodlná a spolehlivá. Podporujeme vyhrazené pruhy. Chceme skutečně funkční integrovaný dopravní systém. Nebudeme zdražovat jízdné. Více lidí v MHD znamená pohodlnější cestu pro ty, kdo musí autem.</li>
        <li><strong>Zastavíme financování letiště z městských peněz.</strong> V lepším případě přinese víc problémů, než užitku. V tom horším zůstane černou dírou na peníze daňových poplatníků.</li>
        <li><strong>A navíc:</strong> výstavba záchytných parkovišť, méně zbytečných semaforů a značek.</li>
    </ul>
    <br><br><h3>Bezpečí domova</h3>
    <ul>
        <li><strong>Výběrové řízení na vrchního strážníka městské policie.</strong> Osobní ohodnocení strážníků za pozitivní přístup k občanům, ne jen rozdané pokuty.</li>
        <li><strong>Mapa kriminality</strong> a pozornost problémovým lokalitám – policie nesmí dopustit vznik míst nebo komunit, kde se nevymáhají zákony. Živnou půdou kriminality je sociální vyloučení a chudoba, nefunkční rodiny a drogové závislosti. Řešení těchto problémů je jediným dlouhodobě účinným řešením kriminality.</li>
        <li><strong>Dostupné bydlení</strong> pro mladé rodiny, seniory a lidi v bytové nouzi. Město musí znovu vytvořit dostatečný bytový fond – a to i výstavbou vlastních bytů. Pokud možno spolufinancovanou z rozpočtu příslušného ministerstva.</li>
        <li><strong>Předcházení sociálnímu vyloučení.</strong> Město nesmí nečinně přihlížet nebo dokonce podporovat sestěhovávání chudých a sociálně slabých. To vede ke vzniku problematických lokalit. Podporujeme činnost asistentů prevence kriminality.</li>
        <li><strong>Racionální přístup k drogovým závislostem:</strong> posílení prevence, zejména práce s dětmi z nefunkčních rodin. Dostupné kvalitní vzdělání a sportovní a kulturní vyžití. Podpora terénní práce se závislými. Posílení kapacit doléčovacího zařízení, chráněného bydlení, pomoc vyléčeným s návratem do života bez drog.</li>
        <li>Město a policie musí důsledně vymáhat plošný zákaz heren, když byl zaveden.</li>
    </ul>
    <br><br><h3>A na závěr:</h3>
    <ul>
        <li><strong>Vodovody a kanalizace do městských rukou.</strong> Model, kdy město správu přirozeného monopolu svěřuje soukromému provozovateli, a ten na něm vydělává, je podle nás netransparentní a nehospodárný. Budeme usilovat o ukončení této smlouvy. <strong>Kompetentní, poctivé a transparentní řízení teplárny.</strong></li>
    </ul>
    
</section>
</div>
